---
layout: layouts/info.njk
title: "Info | Turku Black Sox"
eleventyNavigation:
  key: Info
  order: 2
---

## Johtokunta 2021–2022

Puheenjohtaja: Stuart Foley  
Manageri & varapuheenjohtaja: Johannes Kolehmainen  
Harjoittelujohtaja: Daniel Martélius  
Valmentajat: Ville Roisko, Jesper Inola  

**Yhteydenotto:** team@turkublacksox.fi

* * *

### Jäsenyys

Baseball-joukkueemme toimintaan kuuluu lajitreenit kerran viikossa talvella sisätiloissa ja kaksi kertaa viikossa ulkona Kupittaan kivihiekalla huhtikuusta syyskuuhun. Yleisenä käytäntönä on ollut, että pyydämme harjoitukseen saapuvia pelaajia liittymään joukkueeseen ja maksamaan jäsenmaksun kolmen maksuttoman harjoitussession jälkeen.

Kauden jäsenyys (syksy, kevät ja kesä) maksaa 100€. Kevätpuolella treeneihin liittynyt maksaa harjoitusmaksuja puolet ja toinen puolisko jäsenyysmaksusta erääntyy seuraavan vuoden tammikuussa. Joukkueen kanssa kesällä pelaavilta kerätään 100 euron kausimaksu kotiotteluiden kulujen ja matkakulujen kattamiseksi.

**Urheiluvakuutus**: Joukkueella ei ole omaa vakuutusta ja näin ollen pelaajat ovat itse vastuussa vakuutuksien voimassaolosta. Kilpasarjassa pelatessa vaaditaan oma urheiluvakuutus tai vaihtoehtoisesti pelaaja voi ostaa Suomen pesäpalloliiton kautta Sporttiturvan (nimellä "Baseball/Softball, SM- ja suomisarja"). Lisenssin (n. 58€) ja Sporttiturva-vakuutuksen (n. 72€) saa ostettua osoitteesta suomisport.fi.

**Rekisteri ja GDPR**: Turun Baseball Kerho ry:n henkilö- ja lisenssirekisteriä sekä monia muita digitaalisia palveluita hallinnoidaan keväästä 2021 lähtien Suomisportissa, joka on Vincitin Oyj:n Suomen Olympiakomitealle toteuttama urheiluyhteisön sähköinen palvelu. Noudatamme rekisterien osalta, kuten kaikessa muussakin toiminnassamme, hyvän hallinnon ja tietosuojan periaatteita. Hyödyllistä tietoa EU:n tietosuoja-asetuksesta (GDPR) ja siihen liittyvistä käytänteistä löytyy esim. [Tietosuojavaltuutetun](https://tietosuoja.fi/yksityishenkilot) sivuilta.

* * *

### Varusteet

Joukkueella on valikoima räpylöitä ja kypäriä uusien pelaajien käyttöön ja lainattavaksi. On kuitenkin suositeltavaa, että pelaajat ostavat ainakin oman räpylän itselleen. Räpylä on pelipaikkakohtainen ja jokaisella pelaajalla on oma preferenssinsä räpylän koon ja verkon muodon suhteen. Pelaajilta, jotka osallistuvat peleihin, vaaditaan omat harmaat baseball-housut (pitkä- tai lyhytlahkeiset). Peleissä käytettävän kypärän täytyy olla baseball-kypärä, jonka lipat peittävät molemmat korvat.

Liukushortsit (nk. "sliding shorts") ovat suositeltavia. Nappulakengiksi soveltuu pesispiikkarit tai jalkapallokengät, mutta hyvin varustelluista baseball-varustekaupoista löytyy myös eri alustoille sopivia nappulakenkiä (hakusanoja esim. "baseball cleats", "turf shoes"). Pelipaidan saa halutessaan omalla nimellä ja numerolla seuran kautta 80 euron lisähintaan. Blankkoja pelipaitoja voi kuitenkin lainata joukkueelta tarvittaessa.

Muita yleisesti baseballissa käytettäviä lisävarusteita ovat mm. lyöntihanskat, alasuojat, suoja- ja/tai aurinkolasit, aurinkorasva ja eye black.

Ensimmäisissä treeneissä tarvitset vain asialliset sisä- tai ulkoliikuntavarusteet juoksua varten ja reippaan mielen. Tervetuloa mukaan!

* * *

**Haluatko tietää lisää baseballista urheilulajina? Katso [Linkit-sivumme]({{ '/linkit/' | url }})!**
